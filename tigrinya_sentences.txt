`~ኣመሓዳሪ ዞባ ዓንሰባ ወነንቲ ትካላት ንግዲ ንህዝቢ ብግቡእ ከገልግሉ ጸዊዑ headline

ወነንቲ ኣብ ከተማ ከረን ዝርከባ ትካላት ንግዲ፡ ተወዳዳርነቶም ብምዕባይ ናህሪ ዋጋታት ንምግታእ ክጽዕሩን ንህዝቢ ብግቡእ ከገልግሉን፡ ኣመሓዳሪ ዞባ ዓንሰባ ኣቶ ገርጊስ ግርማይ ኣዘኻኺሩ ።
ምስኣቶም ኣብ ዝገበሮ ርክብ፡ ኣቶ ገርጊስ፡ ዝረአ ናህሪ ዋጋታት ብቐንዱ ካብ ምውቓዕ ዝተበገሰን ልዕሊ'ቲ ግቡእ መኽሰብ ክትረክብ ናይ ምድላይ ስስዐን ዝብገስ ምዃኑ ጠቒሱ፡ እዚ ተግባራት'ዚ ንመነባብሮ ዜጋታት ዝሃሲ ስለዝኾነ፡ ንምግትኡ ንቕሓት ነጋዶ ምብራኽ ወሳኒ ከምዝኾነ ተላብዩ ።
ዕዳጋታት ንምርግጋእ መንግስቲ ጻዕሪ ይገብር ከምዘሎ ዝሓበረ ኣቶ ገርጊስ፡ ንህዝቢ ብዝግባእ ከገልግሉ ንዝብገሱ ነጋዶ ብምትብባዕ፡ ኣብ ልዕሊ'ቶም ዘይሕጋውያን ነጋዶ ድማ ኣራሚ ስጉምቲ ክውሰድ ምዃኑ ኣብሪሁ ።
ተሳተፍቲ ብወገኖም፡ ክብሪ ዋጋ ሃለኽቲ ዘስዕብ ዘሎ ጉድለት ዕቱብ ምክትታል ንዘይሕጋዊ ንግዲ ምዃኑ ብምሕባር፡ ምትሕብባር ምምሕዳራት ክብ ምስ ዝብል፡ ናህሪ ዋጋታት ኣብ ዝተሓተ ደረጃኡ ንምውራድ ካብኦም ዝሕተት ከምዘማልኡ ኣረጋጊጾም ።
category economy